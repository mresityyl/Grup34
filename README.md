## **Takım İsmi**

**Grup 34** 

## **Takım Logosu**

![Adsız tasarım (1)](https://github.com/user-attachments/assets/88ca5bd3-af83-452d-94a3-6d95907023cb)


## Takım Elemanları

|    | <div align="center">Name</div>   | <div align="center">Title</div>  | <div align="center">Socials</div>     |
| :-----------: | :------------------------ | :------------------ | :----------------------------------: |
|   | İzzet Kadir Eryılmaz     | Product Owner     | [![linkedin](https://github.com/user-attachments/assets/3baa645a-33bc-4786-8327-cb0f92356f0a)](https://www.linkedin.com/in/izzetkadireryilmaz/) |
|   | Nazlı Vayvalakyan     | Scrum Master     | [![linkedin](https://github.com/user-attachments/assets/3baa645a-33bc-4786-8327-cb0f92356f0a)](https://www.linkedin.com/in/nazlivayvalakyan/) |
|   | Ogün Foan     | Developer     | [![linkedin](https://github.com/user-attachments/assets/3baa645a-33bc-4786-8327-cb0f92356f0a)](https://www.linkedin.com/in/ogunfoan/) |
|   | Alin Kısakürek     | Developer     | [![linkedin](https://github.com/user-attachments/assets/3baa645a-33bc-4786-8327-cb0f92356f0a)](https://www.linkedin.com/in/alin-k%C4%B1sak%C3%BCrek-48b61b305/) | 
|   | Muhammet Reşit Yayla     | Developer     | [![linkedin](https://github.com/user-attachments/assets/3baa645a-33bc-4786-8327-cb0f92356f0a)](https://www.linkedin.com/in/muhammet-resit-yayla/) |

## Oyun İsmi

**False Awakening**

## Oyun Logosu

![Adsız (400 x 400 piksel) (1)](https://github.com/user-attachments/assets/29ec2f8b-d081-4011-bd5e-47fa5f56d765)


## Oyun Açıklaması

**False Awakening**, oyuncuyu psikolojik çöküşün ve bastırılmış anıların labirentine sürükleyen hikâye odaklı bir korku oyunudur. Elias Moore’un zihninde geçen bu atmosferik keşif deneyiminde, gerçeklik ve rüya arasındaki sınırlar gittikçe bulanıklaşır. Her uyku döngüsünde Elias, bilinçaltının bozulmuş bir yansıması olan çarpıtılmış bir hastane yapısına “uyanır” ve burada oğlunun kayboluşuna dair ipuçlarını keşfetmeye çalışır.

## Oyun Hikayesi

Eliza Moore, oğlunun açıklanamaz şekilde ortadan kaybolmasının ardından ağır bir psikolojik çöküş yaşar. Gelişen psikotik ataklar, halüsinasyonlar ve REM uyku bozukluğu nedeniyle bir ruh ve sinir hastalıkları hastanesine yatırılır. Uzun süredir uyuyamayan, uyanıkken dahi zaman zaman gerçeklikten kopan Eliza, ilaçlarla uyutulduğu bir gece aniden "uyanır".

Ancak bu uyanış gerçek değildir. Eliza, farkında olmadan zihninin içinde, bastırılmış travmalarla örülü bir düş dünyasına hapsolmuştur. Yattığı hastane odasından çıktığında tanıdığı hiçbir şeyin yerinde olmadığını görür: duvarlar çürümüş, koridorlar kaymış, her şey bozulmuş ve tehditkârdır.

Bu çarpıtılmış hastane, onun bilinçaltının kurguladığı bir hapishanedir. Eliza artık her uyku döngüsünde oğlunun kayboluşuyla ilgili bastırdığı anıları aramak ve bunları defterine işlemek zorundadır. Ancak bu rüya dünyası hem zamanla yarıştığı hem de bilinçaltının karanlık figürlerinden kaçtığı bir cehenneme dönüşecektir.

Yanlış yorumlanan bir ipucu, zamanında bulunamayan bir parça veya bastırılan bir korkuyla karşılaşmak, onu uyanamayacak kadar derine çekebilir.

## Oyun Özellikleri

- **Tür:** Psikolojik korku, hikâye odaklı keşif (narrative exploration), bulmaca  
- **Görsel Stil:** 3D (Low Poly), rüya ve gerçeklik arasında geçiş efekti olan pastel-grimsi filtreler, zamanla bozulmaya uğrayan çevre dokuları  
- **Platform:** PC  
- **Perspektif:** 1. şahıs sabit kamera  
- **Ana Mekanlar:** Elias’ın hastane odası (gerçek dünya), çarpıtılmış hastane yapısı (rüya dünyası)  

## Hedef Kitle

- Psikolojik korku severler  
- Hikâye odaklı oyun tutkunları  
- Atmosferik keşif oyuncuları

## Pazarlama Planı

- False Awakening, güçlü anlatısı, atmosferik yapısı ve derin psikolojik temalarıyla bağımsız korku oyunları arasında dikkat çekici bir potansiyele sahiptir. Bu  nedenle oyun, reklam gelirine odaklanmak yerine Steam platformunda yayınlanmak üzere konumlandırılmıştır.
- Oyun için bir Steam sayfası oluşturulacak, sayfa üzerinden wishlist kampanyaları, erken erişim süreci ve topluluk yönetimi yürütülecektir. .
- Oyunumuzun severlerine yönelik özel merchandise (tişörtler, kupalar, posterler vb.) ürünleri de piyasaya sürülecektir. Bu, markamızın bilinirliğini artırırken, sadık müşterilerimize farklı kanallardan ulaşmamızı sağlayacaktır. 
- Başlangıç fiyatı 5–10$ aralığında belirlenecek olup, oyuncu geri bildirimlerine göre dönemsel indirim ve içerik güncellemeleriyle desteklenecektir.

## Product Backlog URL

[Miro Backlog Board](https://miro.com/app/board/uXjVIhhFNKw=/)

---

# Sprint 1

- **Sprint Notları**: Sprint 1 kapsamındaki görevler, proje boyunca tanımlanan kullanıcı hikâyelerine dayalı olarak backlog kartlarına işlenmiştir. Her kart, ilgili görevin neyi kapsadığına dair açıklamalar ve öncelik bilgileriyle birlikte detaylandırılmıştır. Bu yapı sayesinde ekip üyeleri, sprint boyunca hangi görevlerin ne amaçla yapıldığını ve nasıl bir önceliğe sahip olduğunu kolaylıkla takip edebilmektedir. Bu sprintin temel hedefi, oyuncunun ilk deneyimleyeceği oyun ortamına ait temel sahnelerin hazırlanması, ilk mekan tasarımlarının modellenmesi ve başlangıçtaki temel oyun mekaniklerinin uygulanabilir hâle getirilmesidir. Özellikle Rüya Başlatma ve Sahne Geçişi, Ana Menü Sistemi, 3D Environment Tasarımı ve Işık/Fener Sistemi gibi kritik yapılar bu sprintte başarıyla tamamlanmıştır.
  
- **Sprint içinde tamamlanması tahmin edilen puan**: 100 Puan

- **Puan tamamlama mantığı**: Proje süreci toplamda 300 puanlık bir iş yükü üzerinden yapılandırılmıştır. Bu puan, görevlerin öncelik seviyelerine (High, Medium, Low) göre değerlendirilerek dağıtılmıştır. Her sprint için yaklaşık 100 puanlık görev belirlenmiş ve Sprint 1’e ait görevlerin tamamı başarıyla tamamlanarak “Done” sütununa aktarılmıştır. Bu kapsamda Sprint 1, planlandığı şekilde 100/100 puanla başarıyla tamamlanmıştır. Sistem, ilerleyişin ölçülebilir olmasını sağlarken iş yükü dağılımında da denge kurmuştur.

- **Backlog düzeni ve Story seçimleri**: Backlog; oyunun tüm geliştirme sürecine dair görevleri kapsamaktadır ve sprint planlamasına uygun şekilde yapılandırılmıştır. Miro panosu üzerindeki kartlar, görev türlerine göre renk kodlarıyla ayrılmıştır turuncu item'lar _tasarım_, mavi item'lar _kodlama/geliştirme_, sarı item'lar _görsel efekt_, mor item'lar _ses_ gösterirken, yeşil item'lar ise _türü olmayan_ görevleri temsil etmektedir. Sprint 1’de yer alan görevler bu renk sistemine uygun biçimde seçilmiş; oyunun temel yapısını kuracak şekilde planlanmıştır.

- **Daily Scrum**: Sprint süresince ekip üyeleri, günlük ilerlemelerini yazılı olarak **WhatsApp** üzerinden paylaşmıştır. Bu günlük bildirimler, sürecin şeffaf şekilde takip edilmesini sağlamış ve ekip içi görünürlüğü artırmıştır. Teknik kararlar, hızlı yönlendirme ve eş zamanlı bilgi aktarımı gereken durumlarda ise **Slack** üzerinden sesli görüşmeler gerçekleştirilmiştir. Bu iletişim dengesi, sprint boyunca hem yazılı kayıt oluşturulmasını hem de anlık koordinasyonun sağlıklı yürütülmesini mümkün kılmıştır. Ayrıca, sprint boyunca **her üç günde** bir planlı ekip toplantısı yapılacak şekilde yapılandırılmıştır. Bu toplantılar, biriken sorunların paylaşılması, ekip uyumunun korunması ve görev geçişlerinin daha net biçimde yönetilmesi açısından oldukça verimli geçmiştir.

Günlük yazışmalar, toplantılar, Slack üzerinden konuştuğumuz toplantı günleri ve kaç saat sürdüğü arşivlenmek üzere Imgur üzerinde belgelenmektedir. [Sprint 1 – Daily Scrum Documentation](https://imgur.com/a/Y2zcalS)

- **Sprint 1 Board**: ![Screenshot_27](https://github.com/user-attachments/assets/394cd225-702a-4684-be35-4cf7afc89bb1)
![Screenshot_29](https://github.com/user-attachments/assets/02f17ba3-44d7-4dfe-8073-d583e9de7b49)


<details> <summary><h3>False Awakening – Oyun İçi Durum Görselleri</h3></summary>
  
![Screenshot_36](https://github.com/user-attachments/assets/edbcaa79-94af-4444-9fcc-4526560060d0)
![Screenshot_37](https://github.com/user-attachments/assets/877abd52-150e-4e11-b75a-5149b6e4137b)
![Screenshot_40](https://github.com/user-attachments/assets/95906182-7466-4c3a-b46c-24516810500a)
![Screenshot_44](https://github.com/user-attachments/assets/435165c7-4a54-4dd9-a816-84d0f9d5ae6a)

</details>

- **Sprint Review**: 
  - Sprint 1 boyunca, oyunun temel iskeletini oluşturan ana sistemler başarıyla hayata geçirildi. Planlanan tüm görevler tamamlandı ve geliştirme süreci, oyuncunun deneyimleyeceği ilk sahnelere yönelik somut çıktılarla ilerledi. Ana menü sistemi, rüya başlatma mekanizması, ışık/fener sistemi ve sahne geçişleri eksiksiz bir şekilde çalışır duruma getirildi.
  - Görsel tasarım tarafında Elias’ın kaldığı odanın 3D modeli tamamlandı ve hastane ortamının ilk koridorları şekillendirildi. Bu alanlar, oyunun atmosferini yansıtan ilk çevresel yapı taşlarını oluşturdu. Kodlama tarafında ise temel kullanıcı arayüzü ve oynanışa dair ana sistemler test edilerek uygulamaya geçirildi. Ses ve görsel efekt görevleri için gerekli hazırlıklar yapılmış, sonraki sprintlerde aktif olarak işlenecek alanlar belirlenmiştir.
  - Sprint sonunda ortaya çıkan yapı, oyunun ilk oynanabilir ön prototipini oluşturacak seviyeye ulaşmıştır. Görevlerin hem tamamlanma oranı hem de birbirine entegre çalışabilirliği açısından bu sprint başarıyla sonuçlanmıştır.

- **Sprint Retrospective:** 
  - Sprint 1 süresince ekip genel olarak planlı, uyumlu ve üretken bir çalışma yürüttü. Görev dağılımları, bireysel uzmanlık alanlarına göre belirlendi; iletişim ve iş takibi düzenli şekilde ilerledi. Geliştirilen yapı sayesinde, tamamlanan tüm görevler zamanında ve entegre biçimde teslim edildi.
  - Bu sprintte özellikle GitHub üzerinde yaşanan küçük bir entegrasyon çakışması, ekip üyelerinin birbirine hızlıca destek olması sayesinde kısa sürede çözüldü. Bu örnek, teknik işbirliğinin ne kadar etkin çalıştığını gösterdi.
  - Sprint 1 sonunda, görev tamamlama oranı, ekip içi iletişim verimliliği ve karşılıklı iş birliği beklentilerin üzerindeydi. Ancak süreç içinde ortaya çıkan küçük aksamalar ve içerik eksikleri göz önüne alınarak, sonraki sprintlerde görev kartlarının daha detaylı tanımlanmasına karar verildi.

